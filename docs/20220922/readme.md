# Fagkveld 22.09.2022

Vi har fått nye lokaler! Pga. flytting denne uken ble fagkvelden holdt på Teams. Godt oppmøte med 24 deltakere :)

![Digital fagkveld](https://github.com/novanet/fagkvelder/blob/master/docs/20220922/content/buzzword.jpg)

## Presentasjon av ny kunde - Nils Georg

Nils Georg presenterte en ny kunde han jobber hos og hva vi skal lage der. Gikk kort i gjennom organinsasjonen og så oppgaven som skal gjennomføres. Til slutt fortalte han om tenkt arkitektur og noen tekniske valg som er gjort allerede.

![iHub](https://github.com/novanet/fagkvelder/blob/master/docs/20220922/content/ihub.jpg)

## Inflow Media - Leif

Leif fortalte om et prosjekt han har jobbet på en stund hos Inflow Media og hva som er laget der. Inflow Media leverer metadata om tv-programmer, filmer og programguide til diverse kunder, i hovedsak TV-distributører som RiksTV, Telia osv. Løsningen tar i mot metadata fra diverse innholdsleverandører, som NRK, TV2, HBO osv.. Så blir disse dataene importert, ryddet opp og beriket før de kan leveres til kundene. En del av denne jobben gjøres automatisk ved hjelp av et avansert regelsett i løsningen. Noe gjøres også manuelt i et brukergrensesnitt som er utviklet i prosjektet. Alt er bygget i .NET, med Blazor i frontend og hostet på AWS. Løsningen er nå i ferd med å tas i bruk og brukerene er veldig fornøyd!

![iHub](https://github.com/novanet/fagkvelder/blob/master/docs/20220922/content/inflow.jpg)

## SonarQube

Marius fortalte om SonarQube og hvordan de har satt opp dette hos Berg Hansen. SonarQube kan sjekke kvalitet og sikkerhet på kode. Dette kan gjøres som del av en deployment pipeline for å stoppe evt. deploys med dårlig kvalitet. SonarQube leverer en rapport med oversikt over feilene og kan opprette en Pull Request hvor utvikler må rette opp de utfordringene som er funnet.

## Sosialt

Etter fagkvelden spilte vi Geoguessr!

![Sosialt](https://github.com/novanet/fagkvelder/blob/master/docs/20220922/content/social.jpg)
