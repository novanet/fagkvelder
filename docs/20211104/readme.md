# Fagkveld 04.11.2021

Nok en fagkveld fysisk på kontoret. Fler og fler møter opp fysisk, mens de som vil fortsatt kan være med på videostrøm.

## cdktf

[Nils George](https://novanet.no/menneskene/nils-georg-skutle) fortalte om [cdktf](https://learn.hashicorp.com/tutorials/terraform/cdktf). cdktf gjør det mulig å definere skyinfrastruktur i et kodespråk som du kjenner, for eksempel .NET eller Typescript. cdktf kombinerer [AWS Cloud Development Kit](https://aws.amazon.com/cdk/) (cdk) og [Terraform](https://www.terraform.io/) (tf) for å oppnå dette.

![Nils Georg presenterer](https://github.com/novanet/fagkvelder/blob/master/docs/20211104/content/IMG_9008.png)

Å definere infrastruktur i kode gir en del fordeler. Du kan f.eks. lage sine egne gjenbrukbare klasser, abstraksjoner eller kjøre løkker for å definere ressurser i skyen. I bakgrunnen blir det generert Terraform-skripter som kjøres for å sette opp ressursene.

cdktf er foreløpig i beta-versjon, men Nils Georg og teamet har brukt dette en god stund uten problemer.

Presentasjonen til Nils Georg ligger her [her](https://github.com/novanet/fagkvelder/blob/master/docs/20211104/content/cdktf.png), men mesteparten av demoen hans ble gjort i kode. Hvis du trenger hjelp med å komme igang med cdktf og vil se hele presentasjonen, ta gjerne [kontakt](mailto:cto@novanet.no) :)

### Cypress i prosjekt

[Thomas](https://novanet.no/menneskene/thomas-karoliussen[]) fortalte om hvordan de har tatt i bruk Cypress.io i et av våre kundeprosjekter, og de erfaringer Thomas og teamet har gjort med å kjøre ende-til-ende tester i Cypress.

Thomas fortalte først litt grunnleggende om Cypres, så demonstrerte han hvordan man kan sørge for at testene kan kjøres mot nettsider som krever innlogging både i frontend og backend. Han viste også hvordan man kan skrive Cypress-tester uten å forholde seg til spesifike HTML-elementer, slik at testene ikke må skrives om hvis HTML-elementer blir endret eller flyttet.

Ta gjerne [kontakt](mailto:cto@novanet.no) hvis du trenger hjelp med Cypress:)

### Juleølsmaking

Etter fagkveld koste vi oss sammen med test av årets juleøl!

![Juleølsmaking](https://github.com/novanet/fagkvelder/blob/master/docs/20211104/content/IMG_9032.png)
